## Opis problemu

Systemy i aplikacje w dzisiejszych czasach stają się coraz bardziej rozbudowane. Ilość i rozmiar danych, które  służą nam za dane wejściowe jak i wyjściowe nawet w najprostszych pracach coraz bardziej wzrasta. Każdemu z nas przytrafiło się pewnie nie raz zgubić w tym gąszczu plików, które trzymamy na swoich komputerach osobistych czy chmurze sieciowej i stracić kilka lub kilkanaście minut na znalezienie interesujących nas w nich informacji. Często zdarza się też sytuacja, w której nie wiemy jakiego rodzaju informacja jest zawarta w wybranym pliku.

Wyobraźmy sobie taką sytuację: użytkownik serfuje po internecie w poszukiwaniu potrzebnych mu informacji. Po znalezieniu plików, które mogą zawierać taką informację, użytkownik ściąga takie pliki na komputer. Ponieważ odpowiednie segregowanie informacji jest sprawą dość nietrywialną, takie pliki są często wrzucane do jednego katalogu, który ma nazwę “Pobrane”. Po kilkugodzinnej sesji poszukiwań, taki katalog może zawierać dziesiątki albo i setki plików. Jest oczywistym fakt, że odnaleźć potrzebną informację w takim katalogu jest nadzwyczaj ciężko.

Sytuację tę pogarszają też często niezrozumiałe i nic nie mówiące nazwy plików. Szczególnie dotyczy to artykułów naukowych, których nazwa składa się z numeru identyfikacyjnego. Wyszukiwanie po takich plikach staje się dość problematyczne.

Dobrym przykładem wyżej wymienionej sytuacji jest praca fotografa, który robi dużą ilość zdjęć, gdzie nazwy tych plików noszących zdjęcia często są numerami nadanymi automatycznie przez aparat.

Nierzadko występuje problem, kiedy ważne dla użytkownika pliki są porozrzucane po różnych katalogach. Kiedy pojawia się problem, żeby znaleźć potrzebny plik, użytkownik nie pamięta, do jakiego katalogu taki plik został zapisany i wtedy musi przeszukiwać wiele katalogów z różnym skutkiem.

Użytkownik w dzisiejszych czasach często pracuje na różnych systemach operacyjnych z różnymi systemami plików, które wnoszą swoje ograniczenie na wyszukiwanie danych.

***

### Lista potrzeb

* Możliwość tagowania wybranych plików np. za pomocą komentarzy, słów kluczowych.
* Wyszukiwanie plików według dodanych komentarzy, słów kluczowych wśród listy katalogów.
* Wyszukiwanie po zawartości w plikach tekstowych.
* Grupowanie plików w zbiory widoczne tylko na poziomie aplikacji.
* Obsługa różnych systemów plików.

***

### Lista możliwości

* Tagowanie plików można zapewnić za pomocą stworzenia i zapamiętywania listy plików, do których użytkownik chce dodać pola - komentarz lub słowa kluczowe.
* Wyszukiwanie po wybranych kryteriach można zapewnić wykorzystując gotowe rozwiązania (biblioteki języków programowania), które należy uruchomić dla wybranych pól.
* Wyszukiwanie po zawartości w plikach tekstowych można zrealizować traktując tekst jako dodatkowe pole dla wyszukiwarki.
* Obsługę różnych systemów plików można zapewnić za pomocą wykorzystania bibliotek, które są kompatybilne z różnymi systemami plików.
* Możliwość grupowania plików w zbiory, umożliwiające łatwe wyszukanie plików o tych samych zastosowaniach.
