## Wizja rozwiązania

Aplikacja będzie stworzona w jednej wersji - wersji stand alone na komputery osobiste. Będzie zapewniona przenośność. Aplikacja będzie miała możliwość uruchomienia na systemie Windows i Linux.

Użytkownik uruchamiając program będzie miał możliwość dodania jak i usunięcia plików lub katalogów do naszego programu.

Dodane pliki i katalogi będą wyświetlane w hierarchii plików, gdzie użytkownik  będzie mógł znaleźć plik przechodząc po coraz głębiej zagnieżdżonych katalogach. Użytkownik będzie miał możliwość odnaleźć plik za pomocą inteligentnego wyszukiwania wpisując jego nazwę albo jej część.

Będzie również możliwość dodania komentarza i słów kluczowych przez użytkownika, słowa kluczowe lub komentarz będą istniały tylko i wyłącznie wewnątrz naszego programu.

Pliki, które zostały skomentowane lub stagowane przez użytkownika z użyciem naszego programu będą mogły być wyszukane dodatkowo przy użyciu tych nowo dodanych cech.

Rozszerzeniem podstawowej wersji będzie możliwość instalacji naszego oprogramowania na systemach mobilnych typu Android/iOS.

Po uruchomieniu program poinformuje użytkownika o plikach które zostały przeniesione lub usunięte od ostatniej sesji. W przypadku zmiany ścieżki dostępu do pliku poza programem system poinformuje o tym użytkownika i zaktualizuje dane u siebie.  Podczas zapisywania nowego pliku system dodatkowo będzie informował o pojawieniu się możliwych duplikatów plików już istniejących, co będzie służyło unikaniu nadmiernej ilości tych samych plików oraz zapychaniu dysku tymi samymi danymi. Docelowo funkcjonalność ta będzie także przeszukiwała w tym celu także inne katalogi.

System będzie zbierał informacje o najczęściej wyszukiwanych plikach i rozszerzeniach i na tej podstawie podczas kolejnych poszukiwań sugerował użytkownikowi nazwy plików. Ta sama funkcjonalność opcjonalnie będzie dotyczyła tagowania.

System w zamiarze ma oferować również ciekawy graficzny interfejs pokazujący dane statyczne przydatne użytkownikowi. Jeżeli będzie taka możliwość, to planowana jest też opcja integracji tych danych pomiędzy urządzeniami użytkownika, tzn. miałby on możliwość podglądu, np. jakie pliki znajdują się na jego komputerze ze swojego telefonu.

Główną zaletą w porównaniu do innych podobnych rozwiązań tego typu ma być wyciągnięcie najważniejszych funkcjonalności i wyłożenie ich przed użytkownikiem w postaci ikon i skrótów, co znacznie umili i ułatwi pracę z naszym programem.

Przydatną funkcjonalnością niewątpliwie będzie możliwość skanowania wybranych folderów i automatyczne dodawanie plików w nich zawartych do systemu.
